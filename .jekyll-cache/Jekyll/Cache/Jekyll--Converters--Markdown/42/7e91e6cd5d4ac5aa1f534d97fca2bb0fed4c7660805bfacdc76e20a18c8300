I"h<h4 id="andropavza-nismo-samo-drugopubertetniški-rock-kvartet-smo-stanje-duha-in-ogledalo-generacije">Andropavza nismo samo “drugopubertetniški” rock kvartet. Smo stanje duha in ogledalo generacije!</h4>

<p>Prisluhnite in oglejte si naš prvi singel <em>Preštej do tri</em></p>

<p>Pevec <em>Andrej Predin</em>, kitarist <em>Davorin Pavlica</em>, basist <em>Marko Vavpotič</em> in bobnar <em>Blaž Gregorin</em> igramo raznoliko avtorsko glasbo, s prvo izdano skladbo pa smo se nostalgično poklonili prvim doo wop skupinam in s tem tudi bogati in raznoliki zgodovini rock’n’rolla.</p>

<h2 id="preštej-do-tri">Preštej do tri</h2>

<iframe width="560" height="315" src="https://www.youtube.com/embed/19wmC91hM6g" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen=""></iframe>

<h3 id="družabna-omrežja">Družabna omrežja</h3>

<ul>
  <li><a href="https://www.facebook.com/andropavza/">Facebook</a></li>
  <li><a href="instagram.com/andropavza/">Instagram</a></li>
  <li><a href="https://twitter.com/andropavza/">Twitter</a></li>
</ul>

<h3 id="biografija">Biografija</h3>
<h4 id="za-takojšnjo-objavo">ZA TAKOJŠNJO OBJAVO!</h4>

<p>Andropavza je nastala januarja 2017, ko so se na pivu dobili stari prijatelji <em>Davorin</em>, <em>Marko</em> in <em>Andrej</em>. Beseda je dala besedo, v debati se je pojavila pobuda, da bi se pod večer kdaj dobili, kaj zaigrali in zapeli. Andrej je dodal, da ima nekaj pesmi že napisanih in da ni treba da začenjajo iz ničle. Besede so krvavi žulji na prstih postali, začeli so vaditi, maja istega leta pa se jim je pridružil bobnar Blaž in začeli so se ostriti obrisi nove glasbene skupine.</p>

<blockquote>
  <p>“Kmalu je postalo očitno, da kot skupina zorimo do te mere, da si bomo morali izbrati ime, narediti naslednji korak in stopiti na oder. Ime Andropavza je predlagal Mare, ki je srce skupine in nas zna najbolje ubesediti. Nekaj krat sem si ponovil Andropavza, Andropavza in zdelo se mi je popolno ime. Še posebej v luči našega pristopa in pričakovanj. Ne slepimo se, da je pred nami kariera rokerskega življenja, čeprav se nam malce nasmiha.”, <br />
še dodaja Andrej Predin.</p>
</blockquote>

<p>Skupino tako sestavljajo: <em>Marko Vavpotič</em>, ki skrbi da nizki toni zadanejo v srca poslušalcev, hitri prsti <em>Davorina Pavlice</em> se poganjajo po električni kitari, <em>Blaž Gregorin</em> je prekaljeni bobnar, ki je skupino ukoreninil, <em>Andrej Predin</em> pa je kot pevec in ritem kitarist poskrbel za avtorstvo skladb.</p>

<blockquote>
  <p>“Ime benda namiguje na našo starost in pristop h glasbi, ne pa tudi našega odnosa do glasbe. Praviloma nastajajo nadobudne glasbene skupine v srednji šoli ali najkasneje na faksu, mi pa smo se zbrali kot starši, (včasih) utrujeni od služb, ki trkajo na vrata krize srednjih let. V prostoru za vaje smo našli zatočišče pred obveznostmi vsakdana, postali smo drugopubertetniki. Je pa res, da nismo povsem neizkušeni, Davorin Pavlica in Blaž Gregorin imata za seboj kar nekaj desetletij glasbene kilometrine.”</p>
</blockquote>

<p>Deset avtorskih skladb so kmalu zvadili in leta 2018 stopili na koncertne odre. Po prvih koncertih so dobili dovolj samozavesti, da so se lani novembra odpravili v studio, kjer so pod producentsko taktirko Domna Graceja in ostrim ušesom <em>Jeana Markiča</em> posneli dve skladbi. Na prvi izdani - <em>Preštej do tri</em> - na njej igra Domen trobento, Jean pa hammonde in rhoadse. Obe skladbi sta bili posneti na mah v enem dopoldnevu.</p>

<p>Skladba Preštej do Tri je nostalgičen poklon prvim doo wop skupinam in s tem zgodovini rock’n’rolla. Preslikana je v evropsko tradicijo šansona in govori o prepovedni ljubezni, o ukradenih trenutkih sreče, o hrepenenju in občutku, da smo sami proti svetu.</p>

<p>Andropavza se trenutno pripravlja na promocijo svoje prve skladbe, z mislimi pa je istočasno spet v studiu, kamor se bodo v kratkem ponovno odpravili.</p>

<h3 id="kontakti">Kontakti</h3>

<p>Kontaktirajte nas na andropavza 🙉 gmail pika com. <br /> 
Lahko tudi na zasebna sporočila na zgornjih družabnih omrežjih.</p>
:ET